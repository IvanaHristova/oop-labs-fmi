# Наследяване

[Към задача](#задача)

В коя секция 'отиват' член данните на базовия клас при наследяване:
| Видимост в базовия клас | Видимост при `public` наследяване в производния клас | Видимост при `protected`  наследяване в производния клас | Видимост при `private`  наследяване в производния клас |
|-------------------------|------------------------------------------------------|----------------------------------------------------------|--------------------------------------------------------|
| `public`                | `public`                                             | `protected`                                              | `private`                                              |
| `protected`             | `protected`                                          | `protected`                                              | `private`                                              |
| `private`               | няма достъп                                          | няма достъп                                              | няма достъп                                            |

&nbsp;

## Задача

Майстор Чани е замислил нов проект с кола, но се нуждае от части.

**(a)** Създайте клас `CarPart`, описващ част за кола.

Всяка част за кола има:
- идентификатор;
- име на производител;
- описание.

Всички са низове с произволна дължина.

**(б)** Майсторът в момента главно се интересува от двигатели, гуми и акумулатори.

Гумите имат:
- широчина в мм – между 155 и 365;
- профил – между 30 и 80;
- диаметър в инчове – между 13 и 21.

Двигателите се характеризират с **конски сили**.

Акумулаторите имат:
- капацитет – в ампер-часове;
- battery id – идентификатор, независим от този за всяка част (низ с произволна дължина)

Реализирайте подходящи класове за различните части.

Създайте и подходящи оператори `<<`, които да извеждат информация за част в следния формат:
- за двигател:
```
(<id>) by <manufacturer> – <description> – <horsepower> hp
```
- за гума:
```
(<id>) by <manufacturer> – <description> – <width>/<profile>R<rim size>
```
- за акумулатор:
```
(<id>) by <manufacturer> – <description> – <amp hours> Ah
```

**(в)** Почти сме готови да си сглобим кола, но се нуждаем от място,
където ще държим горивото.

Направете подходящ клас за целта.

Един резервоар има капацитет (в литри) и пълнота към момента.

Създайте методи за използване на дадено количество гориво и зареждане на
дадено количество гориво.

При зареждане на прекалено много гориво, резервоарът остава пълен.

При опит за използване на количество гориво, повече от наличното,
да се хвърля custom изключение `insufficient_fuel_error`.
Изключението трябва да е пряк наследник на `std::logic_error`.

**(г)** Реализирайте клас `Car`, използвайки частите, които създадохте.

Една кола има поне:
- двигател;
- 4 гуми;
- акумулатор;
- резервоар;
- изминати километри;
- тегло (в кг).

Създайте конструктор за кола, приемаща всички нужни член данни, както и капацитет на резервоара.

Създайте член-функция `drive(double km)`.
Резултатът от изпълнението на функцията е:
- добавя се дистанцията към изминатите километри;
- намалява се количеството гориво в резервоара с произведението на километрите и изразходваното гориво на 1 км;
горивото, използвано за 1 км се смята по следната формула:
![Формула за използвано гориво на 1 км](../img/11-01-fuel-per-km-formula.png)

Създайте външна за класа функция за драг състезание между две коли.
To се случва на разстояние 0.4 km (1/4 mile).
Функцията трябва да връща `Car*`, сочейки към евентуалния победител от него.

Ако една от колите няма достатъчно гориво, другата печели.

Ако и двете коли нямат достатъчно гориво, да се върне `nullptr`.

Ако и двете коли имат достатъчно гориво, победителят се определя от съотношението:

![Съотношение 'мощност'–'тегло'](../img/11-02-power-to-weight-ratio.png)

Колата с по-високо съотношение печели.
