# Струткури

Да се създаде структура `Gradebook`, която описва студентска книжка.

Всяка книжка има следните характеристики:
- **името на студента**, на когото принадлежи (низ с дължина не повече от 255 символа)
- **факултетен номер** на конкретния студент
- **броя** на получените оценки
- **самите оценки** (до 100 на брой) – помислете как да ги представим

1. Напишете функция, която добавя оценка в студентска книжка по даден предмет
   - Оценката трябва да е валидна
   - Ако вече съществува оценка по дадения предмет, новата трябва да замести старата

2. Напишете функция, която сортира оценките в дадена студентска книжка в намаляващ ред

3. Напишете функция, която смята средния успех от оценките в дадена студентска книжка
   - Функцията трябва да предоставя избор за изключване на оценките от невзети изпити
   - Невзет предмет е предмет, по който получената оценка е под 3.00

4. Напишете функция, която проверява дали студент може да премине в по-горен курс
   - Ако броят невзети изпити е по-малък от 4, студентът може да премине
   - Ако броят невзети изпити е по-голям от 4, студентът не може да премине
   - Ако броят невзети изпити е точно 4, студентът може да премине само когато има среден успех от взетите изпити поне 4.00

5. Напишете функция, която проверява дали студент ще вземе стипендия
    - Средният му успех трябва да е поне 5.50 и да няма невзети предмети
